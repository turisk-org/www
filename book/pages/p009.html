
  </p>

  <p class="c157">

    <span class="c86">דבר "מורשת – בית עדות ע"ש מרדכי אנילביץ'" </span>

  </p>

  <p class="c126">

    <span class="c21">ְ"למַען ידעודור אֲחרון בנים יוָּלדויֻקמוויספרולבֵניהם" </span>

  </p>

  <p class="c60">

    <span class="c21">)תהלים ע"ח, ו'(</span>

  </p>

  <p class="c48">

    <span class="c7">ספר זה מספר את סיפורה של קהילת טריסק, ועל חיבורו עמלו שלושה דורות. הוא פונה אל הדורות  הבאים, אל
      אלה שעוד יבואו מצאצאי העיירה טריסק שבחבל ווהלין ולכל מי שיתעניין בעתיד במורשת  העיירה היהודית בכלל וטריסק בפרט.
    </span>

  </p>

  <p class="c104">

    <span class="c7">ספרי קהילות רבים נכתבו בשנות ה־60 וה־70 של המאה ה־20 על ידי יוצאי הקהילות השונות, אשר  הבינו כי בית
      סבא וסבתא, אבא ואימא, שעזבו בהחלטתם לעלות לארץ־ישראל או להגר למדינות אשר  מעבר לים, חרב בתקופת השואה. החורבן היה
      מוחלט, הן חורבן אנושי – השמדתן של משפחות שלמות,  הן חורבן פיזי ורוחני – אבדון של חיים יהודיים מלאים ועשירים,
      שהתקיימו למעלה מ־800 שנה באזורים  אלה, של עיירות וקהילות אשר מרבית תושביהן היו יהודים. כזו הייתה הקהילה בטריסק,
      אשר למעלה  ממחצית מתושביה היו יהודים. </span>

  </p>

  <p class="c79">

    <span class="c7">הבית חרב. האפשרות להחיות אותו ולהקימו מחדש ניתנה רק בדפי הספר, בעזרת זיכרונות, סיפורים,  שירים ומעט
      התמונות שנשארו לאנשים אשר באו לפני המלחמה ואחריה. המעטים שנותרו הרגישו שהם  מחויבים להנציח ולהזכיר את המתים, לספר
      את סיפורם ואת סיפור העיירה, ובכך לקיים את מצוות  'זכור' ואת המצווה 'והגדת לבנך', העומדות בבסיס התרבות היהודית.
    </span>

  </p>

  <p class="c56">

    <span class="c7">בהוצאת מהדורה שנייה זו ממשיך דור הבנים אשר נולד כאן בארץ־ישראל לספר את הסיפור ולהגיש  אותו לדורות
      הבאים, ובכך ייחודו. דור הבנים ביקש להרחיב את הכתוב על־פי עדויות שנוספו, וכן  לתרגם מיידיש ולבאר ולהתאים את הטקסטים
      העבריים למוסכמות הכתיבה העכשווית. חידוש הספר  התאפשר בזכות הקשר ההדוק בין יוצאי העיירה וצאצאיהם ובין מרכז ׳מורשת –
      בית עדות ע"ש מרדכי  אנילביץ׳׳. המרכז מנציח את העיירה טריסק בתערוכת קבע על־שם מרדכי אנילביץ', ובמסגרת הכנתה  נערך
      בו תחקיר ונאספו עדויות על העיירה והחיים היהודיים, על שלל ההיבטים שבהם, בדגש על אנשים  ומשפחות שחיו ופעלו בעיירה.
      עדויות וסיפורים אלו מופיעים בחלקם בספר. </span>

  </p>

  <p class="c6">

    <span class="c7">בכל שנה, ביום שישי האחרון של חודש אוגוסט מגיעים צאצאי טריסק, על משפחותיהם, למרכז ומציינים  את
      יום־הזיכרון למותם של יהודי העיירה אשר חרבה בי"ב באלול תש"ב, ה־25 באוגוסט .1942 התערוכה הקבועה, ציון יום־השנה וספר
      זיכרון מכובד זה הם הערובה שעוד דורות רבים של צאצאי  טריסק יכירו את סיפור אבות אבותיהם ויהיה לאל ידם להעבירו הלאה
      "למען ידע דור אחרון". תודה רבה לצוות הפעיל של צאצאי טריסק על שיתוף הפעולה הפורה. </span>

  </p>

  <p class="c158">

    <span class="c7">תודה ליונת רוטביין, אוצרת ׳מורשת׳, על הסיוע באיתור תמונות ומסמכים ולדלית קוגן בן־חמו, מנהלת  ההוצאה
      לאור ב׳מורשת׳, אשר ליוותה את המלאכה. </span>

  </p>

  <p class="c145">

    <span class="c83">בשם צוות מרכז ׳מורשת – בית עדות ע"ש מרדכי אנילביץ'׳,</span>

    <span class="c81">מאיה ואן אק ארגוב, מנכ"ל. </span>

  </p>

  <p class="c43">

