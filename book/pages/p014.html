
  </p>

  <p class="c184">

    <span class="c45">שוין דריי און דרייסיק יאר אז די קהילה-קדושה טריסק </span>

    <span class="c7">איז אומגעקומען דורך די נאצים  און זייערע באהעלפערס ימ"ש. שטורמישע יארן וואס האבן זיך אנגעהויבן מיט
      געוויין און שרעק און </span>

  </p>

  <p class="c108">

    <span class="c7">ָקאשמארן אין לעבן פון די איבערגעבליבענע פון דער קהילה, ווי אין לעבן פון אסך פון אונדז. א תקופה  פול
      סיי מיט מלחמה-גרויל, סיי מיט גרויסע היסטארישע געשעענישן – די מפלה פון די נאצים און דאס  אויפשטיין פון מדינת-ישראל
      און דער ניצחון איבער אונדזערע פיינט. און אין משך פון אט די אלע יארן  און לענג-אויס פון אט דער דארנדיקן וועג, האבן
      ניט פארגעסן די קהילה-לייט זייערע טייערע, פונקט ווי  ָדאס פאלק האט ניט פארגעסן זיינע קדושים. און פונקט ווי דאס אלץ
      איז ערשט-נעכטן געשעען: דאס  שטעטל און די מענטשן, דאס איינגעווארצלטע היימישקייט, אבער אויך דער ענגער קרייז וואס
      שליסט  דיך, און דו ראנגלסט זיך און באמיסט זיך ארויס פון אים; דאס טרוימען און שטרעבן און האפן פון  </span>

  </p>

  <p class="c5">

    <span class="c7">לעצטן, יונגן דור אין שטעטל, און דאס נעבעכדיקע לעבן און שרעקליכער טויט.ווי ס'וואלט ערשט-נעכטן
      געשעען. אנעכטן וואס שמועסט זיך אדורך מיט היינט, ווי למשל עבר און  קעגנווארט באגעגענען זיך. ס'קלונגט אפשר ווי
      פראזעאלאגיע. אין אמתן איז עס אן אויסדרוק פון  לעבן פון דורות, וואס יעדער דור דארף לערנען. איז דאך יעדער יידישער
      דור ארינגל אין איין לאנגער  קייט, רינגלעך וואס זענען אפט אזוי ענליך איינס צום צווייטן. אפשר ווייל "אין יעדן דור
      וויל מען אונדז  אומברענגען". דאס דערנענטערט דיך צו דעם ווייטן, אדער נאענטן עבר. פונקט ווי דו וואלסט לעבן זיין
       לעבן. זיינע שרעק. א מאל אויך שטארבן זיין טויט. </span>

  </p>

  <p class="c78">

    <span class="c7">ָדאס אלץ כדי דו זאלסט לערנען ווי אזוי צו לעבן און ווי אזוי ניט צו שטארבן. דערפאר איז ניט אזוי
       וויכטיק די צייט וואס גייט פארביי. אמאל ווייזט זיך דיר אויס די צייט ווי איין פרשה פון שוואכקייט-צוליב-גבורה, פון
      בטלנות-צוליב-מעשים. אפשר, אויב מיר וועלן דאס וועלן פארשטיין, וועלן מיר אויך  ַפארשטיין דעם פשט פון "נצח ישראל" –
      און אין אט דער ליכט דערזעען מיר פלוצים דריי-און-דרייסיק  ָיאר – ווי דעם נעכטן. און דו געדענקסט דעם קלענסטן פרט.
    </span>

  </p>

  <p class="c17">

    <span class="c7">פון די ווערטער פון ר' ישראל בעל-שם-טוב: אין געדענקען ליגט די גאולה. היינט פילן מיר אין דעם  ָזאגעכץ
      אמער-ממשותדיקייט. דאס געדענקען קומט ניט אונדז אפצושוואכן, אונדז פארוואנדלען אין  ַבאקלאגערס, אונדז אנפילן מיט פחד,
      אדער – אויפלעבן אין אונדז דאס געדעכעניש פון די קדושים  – און ניט מער. דאס געדענקען קומט אונדז קודם-כל דערמאנען, אז
      מיר דארפן גובר זיין און ווערן  שטארקער. אמין בשורה וואס דערטראגט זיך צו אונדז פון שרעקליכן טויט פון אונדזערע
      קדושים, א מין  צוואה "חזק חזק ונתחזק" – ווי יידן ענדיקן אפרשה. אדער, ווי די ווערטער פונעם דיכטער: "און מיט  זייער
      טויט האבן זיי אונדז באפיילט דאס לעבן". </span>

  </p>

  <p class="c129">

    <span class="c7">ס'ווילט זיך מאכן אפשט'ל אויף אט-דעם ווערטל, לויטן שטייגער פון די חסידישע צדיקים: שטענדיק,  ווען מיר
      געדענקען אונדזערע קדושים – און נאך מער ווי </span>

    <span class="c21">מיר </span>

    <span class="c7">געדענקען </span>

    <span class="c21">זיי</span>

    <span class="c7">, קומען </span>

    <span class="c21">זיי </span>

    <span class="c7">דערמאנען  </span>

    <span class="c21">אונדז </span>

    <span class="c7">דעם וועג צו דער גאולה. און דאס טאקע האט געמיינט דער בעל-שם-טוב: אין </span>

    <span class="c21">געדענקען</span>

    <span class="c7">, ליגט  די גאולה. </span>

  </p>

  <p class="c42">

    <span class="c7">איז ווען דו פרוווסט ארויסברענגען זכרונות פון יענעם טויטנטאל; ווען דו בלעטערסט א יזכור-בוך,  לייענסט
      וועגן קליינע שוואכע מענטשעלעך, וואס גאנץ אפט זענען זיי געווען גאר גרויס; לייענסט וועגן  זייערע קליינע מעשים וואס
      אפטמאל זענען זיי געווען זייער גרויס און חשוב און מענטשלעך, די פרוכט  פון אגרויסער אהבת-ישראל, וואס וועט אונדז נאך
      ביישטיין אסך יארן – זאלסטו וויסן זיין אז ניט קיין  קלאגבוך האלסטי אין דיין האנט; זייער אסך פון דער געשיכטע פון
      דיין פאלק איז אריינגעוועבט דרין,  און, ווער ווייסט, אפשר איז עס פון יענע ביכער וואס וועלן ווירקן אויף די קומענדיקע
      יידישע דורות;  וואס פון זיי וועט מען שעפן גלויבן און מוט און דאס וויסן צו לעבן און זיין לדורי-דורות.</span>

  </p>

  <p class="c150">

