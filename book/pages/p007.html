
  </p>

  <p class="c34">

    <span class="c7">עיצבה האמנית וירה ויינר, אשתו של משה ויינר ז"ל, יוצא טריסק. ביולי 1993 נסעו תשעה מיוצאי טריסק
       בישראל עם בני־זוגם וכמה מבניהם ובנותיהם לטריסק, וב־26 בו חנכו בה את המצבה שהוקמה על־ידי  המהנדס ולדיסלב
      נקונייצ׳ני בגיא הרצח בעזרת תרומתם הנדיבה של שלום-סם בוימל, ניצול טריסק,  ורעייתו רחל-רייצ׳ל ז"ל. יוצאי טריסק
      בישראל ביקשו לעשות עוד על מנת להנציח את זכר הקהילה.  בראשותם של דובית בן־ארצי לבית בר ובן־ציון ויינר הם יזמו את
      הקמת מוזיאון טריסק ב׳מורשת – בית  עדות ע"ש מרדכי אנילביץ'', המרכז לחקר השואה והוראתה, שנמצא במרכז הסמינרים ׳גבעת
      חביבה׳  – מעשה שהתאפשר הודות לתרומתם הנדיבה של שלום-סם בוימל ורעייתו רחל-רייצ׳ל ז"ל. המוזיאון  נחנך ביום־הזיכרון
      לשואה ולגבורה תשנ"ט, .2009 עם חנוכתו נקבע כי יום הזיכרון לנרצחי העיירה ייערך  מדי שנה במרכז ׳מורשת׳, סמוך
      ליום־השנה לרצח יהודי טריסק. </span>

  </p>

  <p class="c139">

    <span class="c7">הוצאתו מחדש של ׳פנקס הקהילה טריסק׳, המעשה הנוכחי להנצחת הקהילה, התאפשר הודות ליוזמתו  של בן־ציון
      ויינר יחד עם חברי הצוות הפעיל של בני הקהילה; הודות לתרומותיהם הנדיבות של שלום-סם  ורחל-רייצ'ל ז"ל בוימל ושל בניו
      של חיים גלזר ז"ל, בנו של שמואל גלזר ז״ל, יוצא טריסק; והודות לעמלם  של יעקב גרינשטיין, בנו של אריה גרינשטיין ז"ל,
      יוצא טריסק, ד"ר חיים מנדלסון, בנו של נחמן מנדלסון  ז"ל, יוצא טריסק, צבי רובינשטיין, בנה של ברכה רובינשטיין לבית
      אורדר, יוצאת טריסק, ועוד רבים מבני  הדורות השני והשלישי של יוצאי העיירה בארץ. </span>

  </p>

  <p class="c29">

    <span class="c7">ראשית מעשה הייתה תרגום לעברית של הטקסטים הכתובים ביידיש, שהם כמחצית הטקסטים בפנקס.  הטקסטים
      המתורגמים מופיעים בספר זה לצד הטקסטים המקוריים ביידיש, כאשר האחרונים מודפסים  על רקע אפרפר. </span>

  </p>

  <p class="c62">

    <span class="c7">הן הטקסטים המתורגמים הן הטקסטים שנכתבו בפנקס בעברית נבדקו, ובחלקם נמצאו טעויות  ותמיהות למיניהן.
      רובן תוקנו בסיועם של דובית בן־ארצי לבית בר, בן־ציון ויינר וברכה רובינשטיין לבית  אורדר וכמה מבני הדורות השני
      והשלישי. לצערנו חלקן נותרו גם במהדורה זו, שכן האנשים שיכלו לסייע  בתיקון הטעויות וביישוב התמיהות אינם עמנו עוד.
      הטקסטים המופיעים בספר נכתבו על־ידי עשרות  אנשים, איש איש וסגנונו, איש איש ושיטתו. ואף שערכנו אותם כמיטב יכולתנו
      והתאמנו אותם לנוהגי  הכתיבה של ימינו, הותרנו את הטקסטים העבריים בסגנונם, דומים מאוד לכפי שנכתבו. את רשימת בני
       הקהילה ובני הכפרים בסביבת טריסק שנרצחו בשואה עדכנו ככל שיכולנו. גם לאחר מעשה זה נותרה  </span>

  </p>

  <p class="c183">

    <span class="c7">הרשימה חסרה, חסרה מאוד, וגם בה נותרו טעויות ותמיהות שלא יכולנו ליישבן. בפנקס המקורי הופיעו כמה
      הערות שוליים. אלו מובאות גם במהדורה הנוכחית ומסומנות בכוכביות.  לאלו הוספנו במהדורה הנוכחית הערות שוליים רבות,
      שרובן ככולן נועדו להבהיר לקוראים את שהיה  ברור ומובן לכותבי הפנקס ועורכיו. הערות שוליים אלו הן של דובית בן־ארצי
      לבית בר ובן־ציון ויינר,  של ד"ר לאה גרפינקל, המתרגמת מיידיש לעברית, של רות מגידס, עורכת־הלשון, ושל העורך, ד"ר חיים
       מנדלסון. הערות שוליים אלו מסומנות במספרים. </span>

  </p>

  <p class="c168">

    <span class="c7">את הפנקס המקורי עיטרו ציורים של וירה ויינר ואיורים של עקיבא טונה. רובם מובאים בספר זה, כמו גם
       ציורים נוספים של וירה ויינר. בפנקס המקורי שולבו תמונות רבות, שלצערנו הודפסו באיכות לא טובה.  הצלחנו לאתר חלק גדול
      מהתמונות המקוריות, ורובן מובאות בספר זה. כמה מהתמונות הנמצאות  בפנקס המקורי שלא הצלחנו לאתר את מקורן מובאות גם
      במהדורה זו למרות איכותן הפחותה, וזאת  בשל חשיבותן. במהלך העבודה אספנו תמונות רבות נוספות, כמו גם מסמכים שונים.
      בנוסף לתמונות  ולמסמכים שקיבלנו מיוצאי טריסק ומצאצאיהם קיבלנו גם כמה תמונות ומסמכים מיצחק מאיר  טברסקי, צאצא של
      רבי אהרון מצ'רנוביל זצ״ל, שהיה אחיו הבכור של רבי אברהם זצ״ל, המגיד מטריסק,  ומבְרטוש מֶיבסקי, נינו של וֶלנטי
      זוּטֶרק המנוח, שהיה מפקד משטרת טריסק עד לכיבושה על־ידי הצבא </span>

  </p>

  <p class="c173">

