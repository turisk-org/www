
  </p>

  <p class="c27">

    <span class="c86">דברי פתיחה למהדורה המחודשת </span>

  </p>

  <p class="c154">

    <span class="c109">טריסק והקהילה היהודית </span>

  </p>

  <p class="c138">

    <span class="c7">העיירה טריסק שוכנת מדרום־מערב לקובל, על גדות נהר טוּריה, בצפון־מערב ווהלין – חבל ארץ שמאז  סוף
      מלחמת העולם השנייה שייך לאוקראינה. העיירה נוסדה במאה ה־,11 כשהאזור היה נתון לשלטון  נסיכות רוּס, שבירתה הייתה
      קייב. העדות הראשונה ליישוב יהודי בטריסק היא מצבת־קבורה משנת  1094 – תקופה שבה קמו יישובים יהודיים רבים באזור, גם
      אם לא קהילות של ממש, רובם ככולם במרכזי  סחר ועל נתיבי הסחר העיקריים. במאה ה־14 השתלטה על חבל ווהלין הנסיכות הגדולה
      של ליטא,  שהשתרעה באותם ימים מהים הבלטי ועד הים השחור. בשנת 1385 נישאה ידויגה, מלכת פולין, ליגיילו,  שליט ליטא,
      ומאותה עת היה לשתי המדינות שליט אחד. כמאתיים שנה לאחר מכן, בשנת ,1569 אוחדו  שתי המדינות והיו למדינה אחת. בתחילת
      המאה ה־16 השתייכה טריסק לנסיכים לבית סאנגושקו,  ולאחר מכן לאצילים לבית אוסולינסקי. </span>

  </p>

  <p class="c148">

    <span class="c7">עדויות מוצקות ראשונות לקיומה של קהילה יהודית בטריסק הן מן המאה ה־,16 על פיהן הוקם בעיירה  במאה זו
      בית־המדרש, ששימש את תושביה גם כבית־כנסת עד לחורבנו במלחמת העולם השנייה. ידוע  גם כי בשנת 1577 שילמו יהודי טריסק
      חמישה־עשר זהובים מס גולגולת, וכי בסוף המאה ה־16 פעל  בטריסק הסוחר והחוכר היהודי אברהם בן־שמואל, שכונה בתעודות
      מאותה התקופה 'האדון הנכבד  מאוד'. באותה עת נשלחו מטריסק סחורות לדנציג, היא גַדנסק, שהייתה עיר הנמל החשובה ביותר של
       הממלכה בים הבלטי. </span>

  </p>

  <p class="c152">

    <span class="c7">בגזירות ת"ח ות"ט )1648–1649( פרעו הקוזקים בפיקודו של בוגדן חֶמלניצקי גם ביהודי טריסק. אלו,  כיהודי
      עיירות אחרות בחבל ווהלין, השתקמו בשנים הבאות מן הפרעות. בשנת תמ"ד )1684( כיהן  ברבנות בטריסק ר' יקותיאל בן־אהרן,
      החתום על פסק־דין בפנקס הקהילה, שהיה בנמצא גם בסוף  המאה ה־.19 בהתוועדות נציגי הקהילות היהודיות בחבל ווהלין בשנת
      1700 הוטל על קהילת יהודי  טריסק מס בסך 450 זהובים – סכום מן הבינוניים ברשימת המסים שהוטלו על הקהילות. בשנת 1759
       העניק אוגוסט השלישי, מלך פולין וליטא, לטריסק זכויות לניהול אוטונומי. במפקד שנערך בשנת 1765  נמצא כי בטריסק חיו
      874 יהודים בשנה זו. בשנת 1790יצא לאור בפוריצק "ספר הרפואות", שמחברו  היהודי, ד"ר משה מְרקוּזי, היה תושב טריסק.
      הספר, שהיה מעין ספר הדרכה עממי לרפואה והיגיינה,  </span>

  </p>

  <p class="c32">

    <span class="c7">הודפס ביידיש. באותן השנים כיהן ברבנות בטריסק ר' מרדכי ז"ק, שנתן את הסכמתו לספר. בסוף המאה ה־18
      חולקה פולין בין אוסטריה, רוסיה ופרוסיה. חבל ווהלין, ובו טריסק, נפל בחלקה של  רוסיה, ששלטה בו עד סוף מלחמת העולם
      הראשונה. </span>

  </p>

  <p class="c159">

    <span class="c7">בשנות ה־30 של המאה ה־19הגיע לטריסק רבי אברהם טברסקי, בנו של רבי מרדכי מצ'רנוביל ונכדו  של רבי מנחם
      נחום מצ'רנוביל, אשר היה תלמידם של הבעל־שם־טוב ושל המגיד ממזריץ'. רבי אברהם  טברסקי הקים בטריסק את חצרו החסידית –
      חצר שהמשיכה להתקיים עד סוף מלחמת העולם הראשונה  – ולימים נודע כ'מגיד מטריסק'. הקמת החצר החסידית, שהיו בה בית־כנסת,
      אולמות להתכנסות, בתי מגורים, בית־מרחץ ושאר מבנים, הביאה ברכה רבה לקהילה היהודית בטריסק, שכן רבים מבניה מצאו  את
      פרנסתם הן בחצר הן באירוח החסידים הרבים שפקדו אותה. במפקד שנערך בשנת 1847 נמצא כי  בטריסק חיו אז 1,062 יהודים. בב'
      בתמוז תרמ"ט )1889( נפטר 'המגיד מטריסק', ויום פטירתו היה עבור  רבים מחסידיו ליום עלייה לרגל לקברו – אירוע שגם בו
      הייתה ברכה רבה ליהודי העיירה. את מקומו  של רבי אברהם טברסקי ירש צעיר בניו, רבי יעקב לייב'ניו. באותה תקופה עסקו
      רבים מיהודי טריסק  במלאכה ובמסחר זעיר, וכמה מהם עסקו במסחר של עצים ותבואות.</span>

  </p>

  <p class="c80">

