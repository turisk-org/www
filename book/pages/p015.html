
  </p>

  <p class="c68">

    <span class="c81">מאז הושמדה הקהילה הקדושה טריסק </span>

    <span class="c7">בידי הנאצים ועוזריהם, שֵחֶרם עליהם, ועד להופעת  ספר זה לזכרה, עברו כשלושים ושלוש שנים – שנים סוערות
      שתחילתן בבכי וחרדה וסיוטי־ליל בחיי  השרידים, אנשי הקהילה החיים עמנו כיום הזה, כבחיי רבים מאוד מאתנו. תקופה הרת
      אימי־מלחמות  מכאן, ומאורעות היסטוריים כבירים – תבוסת הנאצים, הקמת מדינת ישראל והניצחון על הקמים  עלינו לכלותנו –
      מכאן. ובמשך כל השנים האלו ולאורך כל דרך־החתחתים הזאת לא שכחו בני הקהילה  את יקיריהם, כשם שהאומה כולה לא שכחה את
      קדושיה. כאילו היה זה רק אתמול: העיירה והאנשים,  השורשיות והביתיות הללו, אך גם המעגל הצר הסוגר עליך ואתה מתאמץ
      ונאבק להימלט מתוכו;  </span>

  </p>

  <p class="c28">

    <span class="c7">החלומות והשאיפות והתקוות של דור צעיר אחרון בעיירה; ומעל הכול: החיים העלובים והמוות האיום. אכן, היה
      זה רק אתמול. אך תמול המביע אומר להיום. משל עבר והווה נושקים זה לזה. אין אלו מילות  מליצה, כפי שנדמה אולי. מבטאות
      הן הווי ומציאות של דורות, שחייב כל דור ודור ללומדו מקודמיו, שכן  כל דור בישראל חוליה הוא בשרשרת אחת ארוכה, ולעתים
      כה דומות החוליות זו לזו. אולי מפני שבכל  דור ודור קמים עלינו וכו'. זה מקרב אותך אל העבר הקרוב או הרחוק. משל אתה חי
      את חייו, פחדיו,  </span>

  </p>

  <p class="c24">

    <span class="c7">לעתים גם מת את מותו. ללמדך כיצד לחיות ולהעמיק שורשים ואיך לא למות.  מטעמים אלה ואחרים אין ערך לזמן
      העובר. יש ואתה רואהו כמסכת אחת של חולשה־צורך־גבורה, של  מחדל־צורך־מעש. אפשר שאם נשכיל להבין זאת, נבין גם את
      המשמעות של 'נצח ישראל' – ושלושים  ושלוש שנים שעברו נראות לך לפתע, באור זה, כיום אתמול, שאין בו כדי למחוק מזיכרונך
      את הפרט הקל  ביותר. </span>

  </p>

  <p class="c182">

    <span class="c7">מאמרותיו של רבי ישראל בעל־שם־טוב: "בזכירה טמונה הגאולה". כיום אמרה זו מוחשית מתמיד: אין  הזכירה באה
      להחלישנו או להפכנו למקוננים או לזרוע פחד בלבבות או להחיות בלבנו את זכר הקדושים  ותו לא. היא באה בראש וראשונה
      להזכירנו כי שומה עלינו לגבור ולהיות חזקים יותר, ויש בכך משום  בשורה המשתמעת ממותם המחריד של קדושינו, מעין צוואת
      'חזק חזק ונתחזק', כדרך שיהודים  מסיימים קריאת פרשה. או כדברי המשורר: "ובמותם ציוו לנו את החיים". </span>

  </p>

  <p class="c161">

    <span class="c7">ומתחשק מאוד לפרש אמרה זו כדרך שצדיקי החסידים היו עושים זאת: מדי זכרנו את קדושינו – ויותר  מש</span>

    <span class="c21">אנו </span>

    <span class="c7">זוכרים </span>

    <span class="c21">אותם </span>

    <span class="c7">– באים </span>

    <span class="c21">הם </span>

    <span class="c7">להזכיר </span>

    <span class="c21">לנו </span>

    <span class="c7">דרכי גאולה מה הן. וזה שאמר הבעל־שם־טוב: בזכירה  טמונה הגאולה.  </span>

  </p>

  <p class="c51">

    <span class="c7">לפיכך, כאשר אתה מנסה להעלות זיכרונות מעמק הבכא ההוא, כאשר אתה יושב ומעלעל בדפי ספר  לזכרם, קורא על
      אנשים קטנים, כביכול חסרי־אונים, שלעתים היו אנשים גדולים ונעלים, אתה קורא על  מעשיהם הקטנים שלעתים היו גדולים
      וחשובים ואנושיים לאין ערוך, פרי אהבת ישראל נפלאה שעוד  הרבה שנים ויובלות נתברך בה – דע לך, כי לא ספר בכי ומספד אתה
      מחזיק בידך. הרבה מאוד מקורות  ַעמך מקופל בו, ואפשר שזהו גם מאותם הספרים אשר ישפיעו על הדורות הבאים בישראל, אשר מהם
       ישאבו עוז ואמונה והידע להתקיים ולחיות עד דור אחרון. </span>

  </p>

  <p class="c63">

    <span class="c7">קהילה מופלאה הייתה טריסק הקטנה, ומופלאים היו האנשים בה. צדיקים, מגדולי מנהיגי החסידות  מכאן,
      ומשוררים וסופרים דגולים ומשכילים ומפיצי תרבות וקידמה מכאן; נושאי דגל היידיש  ונושאי דגל העברית. ומצויים בה: כל
      השמאל שבקרב יהדות פולין התוססת, הדואג לשיפור מצבם  הכלכלי, החברתי והתרבותי של יהודים בכל מקום שבו הם חיים,
      והציונות הענפה, על מחנותיה ודגליה,  המאמינים שאין תקומה לעם אלא על אדמת מולדתו ועושים במרץ רב בכיוון זה. לכאורה
      אלה ואלה,  גורל עמם הדאיגם, אך מי חכם וידע את הבאות? טבעי שכל צד ביקש למשוך את העם אליו, לדרך בה  הוא הלך והאמין,
      ועל כך הקטטות המרובות, ממש כאבנים ההן של יעקב אבינו שרבו ביניהן "עליי יניח </span>

  </p>

  <p class="c122">

